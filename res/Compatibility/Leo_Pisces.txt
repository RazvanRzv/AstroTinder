66
Leu si Pesti. Foc si Apa. Nici sa nu te gandesti!

Leul este stralucitor, infocat si dominator. Pestii sunt mistici si cam prea visatori. Diferentele dintre voi sunt mult prea mari. Tu esti semn de Foc, Pestele este semn de Apa, doua elemente care se anuleaza unul pe celalalt. Pestele este sentimental (chiar siropos!), emotional si foarte romantic. Nu prea isi arata sentimentele, pentru el comunicarea se poate face in multe feluri, dar nu la nivelul vorbelor. Este foarte dependent si are nevoie de grija, dragoste si atentie zilnica si mai este adesea si foarte sensibil : cum ai spus o chestie, cum sare Pestele in sus ca-i despre el! Iar cu stilul tau deschis, asta s-ar putea sa va creeze probleme.

Caracterul tau activ, felul in care tu privesti distractiile, nu se potrivesc deloc cu personalitatea Pestelui. Nativul acesta prefera viata in locuri inchise, in casa, in timp ce tie-ti place sa te plimbi, sa iesi in oras. in plus, ca tot veni vorba de iesit in oras, Pestele nu numai ca este cheltuitor, dar nici nu se prea sinchiseste de bani. Asa ca s-ar putea sa ai o gramada de surprize neplacute din partea sa.

Hipersensibilitatea lui este prea mult pentru orice Leu, iar extravaganta Pestelui este cel putin ciudata pentru un conservator in gandire cum este Regele. Foarte curand, Leul va incepe sa fie enervat de toate vaicarelile Pestelui, de nesiguranta si adesea de neseriozitatea acestuia. Pestele traieste in alta lume decat tine, iar tu nu ai nici rabdarea, nici motivatia sau impulsul sau dorinta necesare ca sa incerci sa descoperi aceasta lume de adancuri intunecate de ape : cum ar arata Soarele intr-un nor de gaze, ca Neptun? Sau intr-un adanc de Ape?

Neptun este guvernatorul dragostei universale, al altruismului, asa ca Pestele tau este intr-adevar foarte darnic cu sine. O sa stie, desigur, sa te admire si sa te faca sa te simti cel mai important, sa te inteleaga si sa-ti faca pe plac. Dar, pe undeva, parca simti ca nu poti sa comunici cu el. Parca mereu e pe alta lume si ceea ce este atat de important pentru el, pe tine te lasa rece. N-o sa se certe cu tine, ba chiar o sa cedeze bucuros, este un nativ caruia ii place sa fie dominat si chiar simte nevoia (poate inconstient) de a fi "sub controlul" cuiva.