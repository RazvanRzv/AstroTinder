94
Doua Fecioare? Cum ii spune... Eden, parca? Sau Paradis? Cam pe acolo, oricum...

Relatiile intre nativi ai aceleiasi zodii sunt un pic cam ciudate pe alocuri. Dar intre doua Fecioare totul pare sa mearga bine, cumva. Adesea, unul dintre voi este Fecioara mai atipica, iar celalalt versiunea mai cuminte, "clasica". Atata timp cat cei doi perfectionisti ai zodiacului or sa-si mai infraneze instinctele de a gasi mereu defecte si de a critica (spre binele celuilalt, stim, dar uneori prea mult bine...), relatia dintre voi poate sa devina interesanta si incitanta.

Sunteti amandoi responsabili si nici prin gand nu v-ar trece sa cheltuiti prea mult pe prostii. Amandurora va place sa vorbiti si sa analizati si sa disecati totul, ca mi-e si mila de bietii vostri vecini (pe-aici i se spune barfa, si nu-i nimic rau in asta, atata timp cat nu uitati ca nimeni nu poate fi chiar perfect). Fiind nativi sub semnul lui Mercur, argintul viu si pristavul zeilor, bineinteles ca va merge mintea ca o zvarluga si ca aveti mereu ceva de facut, mai ales pe la serviciu. ASTA poate deveni o mica problema intre doua Fecioare. Fiindca exact aici aterizeaza serviciul : intre voi, despartindu-va si nelasandu-va timp sa mai faceti si altele. in mod normal, doua Fecioare ar putea face cu succes orice gen de afacere care cere meticulozitate (o firma de avocatura, de contabilitate, ceva?). Sunteti amandoi genul de oameni care traiti la un nivel mai mult intelectual, iar sexul e undeva pe planul... ma rog, nu pe primul si nici pe cel de-al doilea.

Nu e exclus sa aveti unele meciuri privind eterna intrebare "cine-i seful p-aici?". Dar aveti prea multe in comun si sunteti mult prea rationali si cerebrali amandoi, asa ca o sa cedati probabil pe rand, asa cum se cuvine. Important este ca langa o Fecioara ca si tine nu te vei plictisi niciodata si nici nu te vei simti niciodata tradat. Este la fel de fidela ca si tine si-i merge mintea cam pe aceleasi coclauri. Sunteti idealisti pana la cer si o palma mai sus, dar in acelasi timp aveti o doza buna de pragmatism si de realism, asa ca o sa va dati repede seama, fiecare, ce se poate si ce nu schimba in celalalt.

in sfarsit, un partener care nu se mai plange ca stai prea mult pe la serviciu, pentru ca tot pe acolo sta si cealalta Fecioara din relatia asta. Cam prea mult, e adevarat. Nu uitati, asta chiar poate deveni o problema : de cate ori vad cate o Fecioara bombanind in legea ei ceva despre ce are maine de facut pe la serviciu (si aia doi se saruta de zor la televizor, dar Fecioara n-are timp de asa ceva...), parca-mi vine sa le spun sa se mai relaxeze. Nu moare nimeni daca stati mai putin pe la birou, daca va mai lasati problemele pe la usa cand veniti acasa si asa mai departe. Bineinteles, ca doua Fecioare ce va aflati, aveti voi o idee, asa, cum ca viata asta nu merita traita daca nu esti mereu util, daca nu faci mereu ceva folositor. Ei, na! Ia luati-va voi frumos de mana si stati o duminica in parc fara sa faceti nimic util, sa vedeti ce-o sa va mai relaxati. Cu Fecioarele chiar nu-i de gluma, iar cand se aduna doua la un loc, birou de avocatura va numiti : munca si discutii, si discutii si munca, si ajutat prietenii, si facut toate chestiile alea necesare prin casa, si sex lasa ca fac vecinii...