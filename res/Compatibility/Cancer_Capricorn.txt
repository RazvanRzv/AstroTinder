66
Rac si Capricorn? Atragatoare combinatie... dar si periculoasa : Capricornul este semnul opus tie in zodiac, la 180 de grade.

Teoretic, ar trebui sa va potriviti. Dar aspectul dintre semnele voastre se numeste "opozitie". Asa ca am sa va spun care sunt punctele bune si cele rele, iar voi o sa hotarati. Este o relatie cu tot atatea sanse de reusita ca si de esec.

Aveti multe in comun : Capricornul se simte aproape mereu neinteles, iar calitatea ta cea mai importanta este aceea de a oferi celorlalti intelegere si protectie. Amandoi stiti sa va urmariti scopurile, ceea ce poate duce la o relatie trainica daca fiecare gaseste puterea de a se adapta la dorintele celuilalt. Capra iti poate face visurile sa devina realitate, fiindca este un semn de Pamant, si inca unul foarte muncitor. De obicei, Apa si Pamantul se inteleg foarte bine, dar dintre cele trei zodii de Pamant (Taur, Fecioara si Capricorn), cu aceasta te afli in opozitie : de aici ar putea veni necazurile, fiindca mai sunteti si foarte hotarati, adica nici unul nu cedeaza prea usor. N-ar fi rau sa fii tu cel care cedeaza pana la urma, caci altfel Capricornul se va inchide si mai mult sub carapacea sa protectoare.

Nici Capricornul nu este foarte extrovertit, nici tu nu esti : iti va trebui mult ca sa ajungi la eul sau interior, ca sa-l faci sa se deschida. Dar merita : are un umor deosebit si este foarte devotat, stie sa te inteleaga si este printre putinii care va incerca mereu sa o faca. Are puterea de a stabiliza viata ta sentimentala, insa, atentie : nu are de dat chiar atata dragoste de cata are nevoie un Rac nesigur, asa ca daca ai putea lasa rabufnirile de gelozie si sentimentalism deoparte, totul ar putea fi perfect.

Capricornul este un nativ foarte ambitios si orientat spre cariera, asa ca daca vei putea fi cel care sa-i asigure un camin fericit, unde sa se poata destinde, vei avea numai de castigat. Este la fel de econom ca si tine, asa ca n-o sa aveti probleme financiare. ii place sa se afle undeva sus pe scara sociala si se va lupta din rasputeri pentru asta. Va fi dispus sa si preia conducerea, acolo unde tu simti ca nu poti sa o faci. Nevoia ta de securitate (financiara, emotionala) va fi satisfacuta alaturi de acest partener care stie foarte bine sa devina stanca de care ai nevoie cand apele se involbureaza prea tare si nu le mai poti opri.

Sexual, probabil ca exista o atractie foarte mare intre voi (opozitia semnelor isi spune cuvantul) si, fie ca vei ramane sau nu cu acest Capricorn, experienta va fi de neuitat. Numai ca adesea retinerea si realismul sau ar putea sa fie cam prea mult pentru tine, care esti numai sentimente si suflet.

Asadar, o relatie cam instabila si o casnicie riscanta. Dar merita incercat, macar pentru faptul ca tot ce este contraindicat are un gust mai altfel. Daca ati rezistat un an impreuna, inseamna ca se poate.