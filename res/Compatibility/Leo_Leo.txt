58
Leu si Leu? Un da hotarat.

Relatiile intre nativi din aceeasi zodie au adesea mai multe parti bune decat rele, dar cele rele sunt de-a dreptul insurmontabile : fiindca ambii au aceleasi defecte!

Poate fi o relatie excelenta, daca nu uiti ca Leul de langa tine are aceeasi nevoie de complimente, de admiratie si de adoratie ca si tine. Asadar, cam cat vrei sa primesti, atata trebuie sa dai. Nu va fi prea greu, fiindca, tot ca si tine, este pasional si infocat, plin de idei si debordand de dorinta de a trai la maximum fiecare clipa.

Dintre toate semnele zodiacului, Leul este cel mai stralucitor : el este guvernat de Soare, care este in centrul sistemului si, cel mai adesea, isi justifica din plin renumele de "rege". Tot ceea ce face este rafinat, tot ceea ce cumpara este stilat, tot ceea ce gandeste este stralucitor. Asa esti tu, asa este si Leul de langa tine.

Nu uita ca, la fel cum TU stii sa simti linguseala din complimentele celor din jur, tot astfel stie si partenerul tau : Leul are un al saptelea simt cu care detecteaza falsitatea. Asa ca, oricat de mare ar fi tentatia de a flata, fii totusi tu insuti, altfel ai sa cazi in propria ta capcana. Cand ii spui ca este deosebit, trebuie sa fii convins de ceea ce spui, fiindca, exact ca si tine, Leul tau nu vrea doar sa STEA pe tron, ci si sa simta puterea regalitatii.

De fapt, intre doi Lei nu poate fi decat o poveste ca intre un rege si o regina. O mare iubire, dar si o mare rivalitate, pe alocuri. De cate ori va veti certa, nici unul nu va fi dispus sa cedeze prea usor, nici unul nu va voi sa o faca doar de dragul celuilalt. Desi sunteti amandoi foarte romantici, plini de viata si foarte prolifici sexual, problema de baza va fi : cine-i seful? Este destul de dificil pentru un Leu sa admita langa sine un ego la fel de puternic ca al sau, dar exact asta trebuie sa faci.

Daca veti sti sa va acordati unul celuilalt destula putere de decizie si destul respect, sa va faceti un program gen "azi cedez eu, maine tu", aceasta relatie nu poate fi decat princiara. Va unesc aceleasi gusturi elegante, acelasi rafinament si aceeasi inclinatie catre petreceri sau iesiri in oras. Nici unul dintre voi nu stie prea bine sa administreze banii, dar noroc ca amandoi stiti sa-i faceti.

Nici unul dintre voi nu este foarte calm : amandoi sunteti iuti la manie. Pe cat sunteti de generosi cu cei din jur, pe atata ii puneti la incercare, fiindca trebuie sa simta cat au gresit. Tactul si compromisurile ar trebui sa se afle la mare pret in relatia dintre doi Lei care vor sa ramana impreuna.