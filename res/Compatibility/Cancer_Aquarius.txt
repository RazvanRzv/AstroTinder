50
Rac si Varsator? Sunteti atat de diferiti, incat numai cu multe eforturi (mai ales din partea ta!) o sa reusiti sa faceti relatia sa mearga. Varsatorul este un semn de Aer, iar tu un semn de Apa : doua elemente care nu stau prea mult timp impreuna si nu se amesteca deloc.

Varsatorul este un fel "om de stiinta" al zodiacului : un nativ indreptat foarte mult catre cercetare si tehnologie, un om care se ghideaza dupa ratiune in tot ceea ce face : chiar si dragostea este rationala pentru un Varsator. Iar cum tu te ghidezi in primul rand dupa sentimente si intuitie, reactiile voastre pot fi foarte diferite in situatii asemanatoare. Ca semn de Apa, ai un anume "instinct" in relatiile cu oamenii, pe care Varsatorul nu numai ca nu-l are, dar nici nu-l prea intelege : nu e ceva care sa poata fi pipait, vazut, mirosit, analizat.

Varsatorul poate parea (adesea chiar si este) un pic cam distant, cam rece si... parca nu se implica atat cat te implici tu sau cat ai dori. Aerul sau misterios te-a atras probabil, dar ai sa descoperi curand ca nu e doar o metoda de a cuceri : asa ESTE Varsatorul, misterios. Si oricat ai incerca sa intelegi ce se intampla in sufletul sau, o sa ai mereu impresia ca exista undeva o bariera invizibila, dincolo de care nu poti trece.

Nativul acesta de Aer iubeste prea mult aventura ca sa stea pe acasa : el aude mult mai des decat altii cantecul sirenelor, si-l si urmeaza. Iar "acasa" este locul unde tu te simti cel mai bine. Varsatorul este foarte independent, iar asta te va rani, fiindca iti va alimenta nesiguranta (specifica multor Raci) si gelozia. in plus, are un stil teribil, fantastic, dar destul de agasant, de a spune mereu lucrurilor pe nume. Pentru el, nu exista diplomatie, menajamente si alte ocolisuri din astea. Adevarul este unul singur si, fie ca doare sau nu, el trebuie rostit. Ca sa nu mai spunem ca pentru el pornirile sentimentale sunt o catastrofa, iar tu pur si simplu n-ai fi Rac daca n-ai avea din cand in cand unele astfel de rabufniri... Bineinteles, asta nu inseamna ca Varsatorul nu are nevoie de iubire sau nu stie sa impartaseasca sentimentele, dar el o face intr-un stil mult mai rece, mai detasat si mai "universal" decat tine : el iubeste lumea, tu ai nevoie sa iubesti O SINGURA persoana.

Varsatorul este mult mai social si mai sociabil decat tine, in sensul ca ii place la nebunie sa fie printre prieteni, in grupuri, si se descurca mult mai bine in comunicarea cu mai multe persoane. Nu ca tie nu ti-ar placea sa iesi in lume, dar acest nativ are o pornire mult mai puternica spre activitati in afara caminului si de multe ori parca nu mai ai puterea sa-l urmezi peste tot unde-l poarta curiozitatea sa innascuta.