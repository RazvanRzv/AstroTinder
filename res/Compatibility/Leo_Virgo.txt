58
Leu si Fecioara. Foc si Pamant? Poate pe termen scurt...

Leul este o creatura puternica, iar Fecioara este perfectionista si maestra in a critica (asta va da nastere celor mai multe probleme!). Desigur, putem privi si altfel : Fecioara, fiind atat de perfectionista, ar putea considera ca a gasit perfectiunea insasi (intruchipata admirabil de orice Leu). Numai ca Fecioara are un simt al detaliului adesea exasperant si critica chiar si cand nu este cazul.

Fecioara are nevoie sa fie protejata si cere multa atentie de la partener. Tu ceri la fel de multa atentie, asa ca un conflict de interese va aparea destul de repede. Cine va ceda? Semn de Pamant, Fecioara cedeaza greu. Nu la fel de greu ca tine, dar iti va lua timp ca sa modelezi acest lut.

Vei fi probabil foarte atras de intelectualismul Fecioarei, de felul in care totul trece prin minte, asa cum la altii totul trece prin inima sau prin burta. Dar Fecioara nici nu prea pricepe natura ta dramatica, nici nu o apreciaza cum trebuie. Iar a nu fi apreciat la justa sa valoare este iadul oricarui Leu. Fecioara este practica, prudenta, conservatoare. Tu esti extravagant, sofisticat si cheltuitor. Tie iti place sa traiesti pe picior mare, iar Fecioarei nu-i prea place acest lucru si iti va stinge entuziasmul intr-o clipita. Pe deasupra, nu se va lasa dominata prea adesea, sau va fi inflexibila, iar nevoia ta de autoritate si de a tine fraiele o sa ramana in cel mai bun caz un vis frumos. Unul dintre rolurile Fecioarei este acela de a intepa cu sageata criticii ego-urile prea umflate (daca ai sa te uiti la simbolul zodiei, ai sa vezi ca chiar are o sageata : este simbolul intelectului). Iar ego-ul tau, desi pe merit, este putin cam mare.

Mereu precisa si chibzuita, Fecioara este indreptata mai mult spre munca, decat spre joaca si creativitate, asa cum esti tu. Nimic nu va face o Fecioara sa-si lase munca sau indatoririle neimplinite, asa ca nu incerca! Daca vrei sa-i faci o surpriza, mai intai vezi daca nu are de lucru, altfel iti irosesti generozitatea.

Sub acel IQ de zile mari al Fecioarei se ascunde totusi o fiinta foarte pasionala. Daca vei avea rabdarea necesara, ai sa descoperi cat de mult poate iubi si cat de benefic este pentru tine acest nativ practic si adesea posesiv. Tot ce vrea Fecioara este sa fie descoperita, iar asta poti sa o faci doar cand este relaxata, cand nu se gandeste la munca si s-a destins deja. Deci, putina rabdare. in fond, cine altul ar putea sa atinga perfectiunea, daca nu un Leu? Desi la suprafata pare foarte rece si chiar detasata, inauntru se ascunde un torent de sentimente care se vor descoperite. Spiritul sau critic, iarasi, vine din faptul ca Fecioara vede totul cu o claritate rece : cea a unei sabii care despica intunericul de lumina. Nu-ti lasa mandria si autoritarismul sa-si dea in petec : Fecioara nu e nativul caruia sa-i dai ordine. Mai curand incearca rasfat din plin, putina cocoloseala, flexibilitate. Asta daca crezi ca merita. Altfel, asa o sa plece Fecioara, de nu te vezi! Nu-i trebuie mult pentru a se desparti de cineva : pur si simplu isi imagineaza ca acel cineva nu mai exista sau se autoconvinge ca nu merita. Dupa cum spuneam, puterea mintii sale este de invidiat.