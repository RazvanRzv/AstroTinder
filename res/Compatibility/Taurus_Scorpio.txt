78
Taur si Scorpion, iata o combinatie care poate fi fericita.

Amandoi aveti o vointa de fier, hotarare si entuziasm. Nici unul nu este indiferent la ce se petrece in jur. Cand ti-ai intalnit Scorpionul, ai simtit probabil o unda de fascinatie ce te inconjura, invaluindu-te. Ai observat calitati pe care ai vrea sa le poti avea si tu. Scorpionul este atat de fermecator, incat te si inteleg!

Sunt cateva similaritati superbe intre voi, dar si cateva diferente care va fac sa fiti aproape opusi unul celuilalt.

Nativul acesta de Apa este misterios, emotiv, sentimental, dar in acelasi timp introvertit : cu greu vei patrunde in sufletul sau. Pentru el, a se dezvalui in fata cuiva este ca si cum s-ar darui. Iar inainte de a face aceasta trebuie sa fie siguri ca merita. Chiar si daca-ti cunosti Scorpionul de ani de zile, tot ai sa descoperi ca sunt parti ale sufletului sau care raman ca o corola de minuni, imposibil de inteles. El guverneaza lucrurile ascunse sub oglinzi de ape linistite si poate cobori in profunzimi nebanuite, cand e vorba de sentimente. Sub aparenta lui calma si aproape rezervata, se afla o cascada clocotitoare de sentimente ce se vor descoperite, intelese, apreciate : iar la asta chiar ca te pricepi!

Scorpionul este in buna masura semnul obsesiilor : la el, iubirea e iubire pana la moarte, dar si ura e la fel! Nimic caldut, nimic pe calea de mijloc. Este gelos, dar asta nu-l deranjeaza pe Taur, fiindca si pentru tine gelozia si posesivitatea fac parte din iubire. Adesea nu-si poate controla sentimentele, de aceea nici nu se deschide atat de usor. Sub aparenta lui putere se afla o fragilitate nebanuita, pe care, daca o vei descoperi, o vei iubi, fiindca este frumoasa, iar taurul este atras de tot ce tine de estetic. Abordarile tale realiste, calme, or sa fie foarte binevenite pentru un Scorpion, fiindca mai trebuie si el sa invete cum e sa iubesti calm, constant si sa mergi pe calea de mijloc.

Dar nu prea ii place sa-si discute sentimentele, iar Taurul nu e dintre zodiile care sa se intereseze periodic de starea partenerului ca sa vada daca s-a schimbat sau nu ceva in sufletul lui... asa ca sa nu te miri daca o sa aiba o criza de furie necontrolata la un an jumatate dupa ce l-ai suparat cu ceva!

Scorpionul are o intuitie de speriat : parca ar fi ghicitor! Dar nu ii cere explicatii logice, practice, concrete... el nu-si are izvorul intuitiei in aceasta lume a rationalismului, asa ca nu stie sa spuna de unde stie ceea ce stie : el doar stie, pur si simplu. Nici el nu pricepe de ce sau cum.

Amandoi sunteti semne fixe, asa ca sunteti hotarati si perseverenti. Dar, iarasi, nici unul nu e prea adaptabil, usor de schimbat sau usor de urnit din opiniile sau convingerile sale.

Toate astea trebuie sa te avertizeze ca, atunci cand esti cu un Scorpion, comunicarea are nevoie de oarece impulsuri, uneori poate sa stagneze, alteori sa se blocheze fara motiv aparent.

Din fericire, Scorpionul este bun la facut bani, asa ca la capitolul asta aveti un OK stelar. Zodiile voastre sunt amandoua orientate catre material, iar asta va va ajuta in depasirea unor probleme adesea spinoase in multe cupluri. De asemenea, Scorpionul prefera, ca si tine, sa investeasca decat sa cheltuie, iar ca negociator este excelent. Curand, chiar si cel mai Taur dintre Tauri o sa ajunga sa respecte felul in care stie Scorpionul sa faca bani sau sa-i cheltuiasca.

i