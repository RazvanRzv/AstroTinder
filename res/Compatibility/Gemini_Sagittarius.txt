78
Gemeni si Sagetator : Aer si Foc aventuros... Aproape ca sunteti intruchiparea zicalei cu contrariile care se atrag... Va fi ori totul, ori nimic – fiindca va despart 6 luni in zodiac si in general asemenea relatii sunt ori un rai, ori un iad. Partea buna este ca ai sa-ti dai seama repede in ce situatie te afli.

Intelectul sclipitor al filosofului zodiacului (Sagetatorul), ideile sale, mintea sa ce straluceste de ingeniozitate si intrebarile sale despre viata, religie si societate – toate astea te-au fascinat cu siguranta. O legatura care incepe impulsiv, dar care, ca sa reziste, cere straduinta amandurora!

Amandoi sunteti semne mobile, adica sunteti flexibili si puteti sa va schimbati in cateva secunde modul de a gandi sau pozitia adoptata intr-o conversatie. Singura problema este ca tu te plictisesti destul de repede, iar Sagetatorul este vestit ca fiind semnul celibatului, asa ca nu este foarte insistent.

Daca ar fi sa scriem un singur cuvant pe fruntea unui Sagetator, acesta ar fi "aventura". Intelectuala, dar nu numai. O sa aveti o relatie foarte frumoasa in primele zile-saptamani-luni, dar, la un moment dat, nefiind nimic substantial care sa dea forma acestei legaturi şi sa o mentina, este posibil sa va indepartati unul de celalalt. Sagetatorul flirteaza la fel de mult ca si tine (chiar daca nu se vede chiar asa de mult), deci iti va intelege nevoia de apreciere si de admiratie. Chiar daca relatia nu va merge, este posibil sa ramaneti prieteni pe viata – va leaga totusi atat de multe.

Va place amandurora sa calatoriti, sa mergeti prin locuri noi si sa descoperiti, incat chestiile prozaice cum ar fi "cine aduce bani in casa" or sa ramana pe planul 17. Comunicarea intelectuala – iata posibilul liant al relatiei voastre.

Sexual, s-ar putea sa aveti ceva probleme si s-ar putea sa-ti critici adesea Sagetatorul fiindca, desi este la fel de deschis ideilor noi si la fel de pasional ca si tine, pana si un Geaman care nu prea le are cu profunzimea sentimentelor o sa observe in curand ca pentru Sagetator sexul este mai mult un sport decat o experienta inaltatoare.

Asadar, se poate? Nici stelele nu stiu ce sa spuna, dar merita cu siguranta incercat fiindca DACA raspunsul este da, te asteapta o viata cu adevarat implinita. Ai sa-ti dai seama repede.