70
Rac si Balanta? Noroc ca Aerul acesta este foarte echilibrat si intelegator, altfel spuneam de trei ori nu. Oricum, nu este o combinatie care sa te faca foarte fericit. Dar merita incercat. in fond, Balanta este atat de fermecatoare.

Care ar fi problema intre voi doi? Tu, nativ prin excelenta nesigur si adesea speriat, langa un nativ aparent distant, liber, independent, care sta mai mult prin societate decat acasa? Nu prea te vad...

E adevarat ca, dincolo de aspectul fizic, inteleg de ce s-ar indragosti cineva de un nativ Balanta : rafinat, irezistibil de sofisticat in gandire, manierat, elegant si educat, este un nativ care nu se poate sa nu trezeasca sentimentele unui Rac sensibil si atat de atras de frumos. Problema este ca Balanta prea e mereu prin alte parti, printre atatia oameni, pe la prieteni, iar Racul linistit si rezervat o sa se necajeasca in tacere. Cand o sa vrea Balanta sa dati o petrecere, tie o sa-ti vina in minte numai chestiile practice, cum ar fi farfuriile de spalat dupa ce pleaca toata lumea, cat o sa coste toata distractia, si tot asa. in plus, Balanta este adesea prea optimista si se lanseaza in proiecte cam zapacite, iar grija ta pentru economii o sa te faca sa dai ochii peste cap ceva mai des decat ti-ar conveni.

Balantei ii place sa discute problemele, iar tendinta ta de a-ti tine ascunse sentimentele, supararile si tot ceea ce te doare s-ar putea sa devina agasanta, fiindca de obicei lumea nu vede ceea ce este ascuns, asa ca nici nu da atentie. Deci : daca te supara cu ceva, SPUNE-I, nu are rost sa te ascunzi in carapace si sa plangi pe ascuns. Spune-i, fiindca Balanta este foarte sensibila si va intelege. Poate nu pe cat ai vrea tu, dar va incerca : orice Balanta isi doreste sa atinga un echilibru in viata si este dispusa sa faca sacrificii pentru acest lucru. Si daca tot am ajuns la "echilibru" : pe langa faptul ca gelozia ta (nemasurata pe alocuri) va fi alimentata din plin langa o Balanta care n-are stare, daca te mai trezesti cumva si ca-i faci demonstratii de furie, rabufniri sentimentale cu reprosuri, lacrimi si alte mirodenii de-astea, poti fi sigur ca Balanta o sa-si mute cuibul prin alte parti. Scandalul si certurile sunt tot ce uraste mai mult Balanta pe lumea asta. Diplomat din fire, acest nativ face orice ca sa evite asa ceva si, cand inevitabilul chiar se intampla, se sperie de-adevaratelea. Adica fuge.

Traditional, astrologia ar spune sa nu incercati : intre semnele voastre sunt 90 de grade in zodiac, iar asta inseamna ca nici nu va puteti intelege unul PE celalalt, daramite unul CU celalalt! Atractie, da. Relatie de scurta durata - oricand. Dar casnicie - nu. Oricat de fericit te-ar face o Balanta, nu va reusi niciodata sa coboare in adevaratele adancuri ale sufletului tau. Iar dupa un timp, asta va incepe sa te doara.