50
Scorpion si Sagetator: Apa si Foc. Daca esti un Scorpion linistit si la locul lui, las-o balta. Daca-ti place aventura, viata pe muchie de cutit... ai o sansa.

Bun, astrele zic ca in general nu, dar poate da. Deci, cum o fi? Mai intai, sa ne lamurim: tu, fiind semn de Apa, ai nevoie de un partener care sa-ti inteleaga emotiile si sa-ti raspunda cu aceeasi intensitate. Sagetatorul exact asta si face. Mai departe. Tu, fiind un semn de Apa, ai nevoie sa fii iubit in mod demonstrativ, mereu si-n fiecare clipa. Ei, aici, bietul Sagetator, cat e el de vanator, se poticneste. Fiindca el stie sa iubeasca si sa fie devotat si toate astea, asa cum doar o zodie de Foc stie. Este loial, deci gelozia nu ti-o poate starni. Dar... nu iubeste demonstrativ, asa cum vrei tu. Adica nu spune mereu, nu arata mereu, nu iti da in fiecare zi portia de "te iubesc / tu si numai tu / pana la moarte tu si eu". Desi traieste cu o intensitate la fel de mare ca a ta, nu isi analizeaza aceste trairi atat de profund cum o faci tu, si nici nu-si pune intrebari filosofice cu privire la propriul sau eu. Sigur, este semnul filosofilor (si prin excelenta al celibatarilor), dar el analizeaza ceea ce este in jur, nu pe sine.

A doua problema cu un Sagetator este ca foloseste foarte des expresia "intotdeauna, pana la moarte", numai ca in general asta inseamna saptamana viitoare. Nu se implica asa usor pe termen lung. Are nevoie de multa independenta si orice Scorpion posesiv se-nfioara la auzul acestui sinistru cuvant care inseamna ca respectiva persoana nu-i va APARTINE.

Voi doi iubiti la fel de mult si de puternic, dar definitiile voastre sunt tare diferite: "ma iubesti, deci esti al meu", spui tu; "ma iubesti, deci ma lasi sa ma implinesc", spune Sagetatorul. Un dictionar ar fi binevenit, si inca din prima seara.

Sagetatorului ii place sa se joace, este inventiv si inovator, ca orice semn de Foc, si te fascineaza cu tot ce poate sa scoata din mintea aia complicata. Asta e partea buna. Partea proasta e ca ramane "jucaus" chiar si cand trebuie sa se poarte ca un matur responsabil.

Pe scurt, tu iei lucrurile prea in serios, el nu. Este o relatie in care tu vei avea controlul, dar iti va trebui mult tact ca sa-ti tii Sagetatorul pe loc. Si apropo de tact: pe cat esti tu de taciturn si introvertit, pe atat este el de deschis, de vorbaret. ii place sa se plimbe mult, nu sa stea pe-acasa. in preajma lui, chiar si datul cu aspiratorul sau cumparatul painii este o aventura. Daca vrei sa folosesti un truc, tine minte ca este foarte impresionabil. Incurabil chiar. Si mai ales nu te bosumfla cand il vezi ca este atat de brutal de sincer. Spre deosebire de tine, care pui bunatatea, sentimentele si generozitatea pe primul plan, pentru el onestitatea (chiar daca doare) e mai importanta ca orice. Ori de cate ori iti va spune un adevar care nu-ti convine, nu uita ca de fapt considera ca-ti face un bine. Iar daca-l intrebi de ce e asa brutal, o sa-ti spuna scurt: "ai vrut adevarul, nu?".