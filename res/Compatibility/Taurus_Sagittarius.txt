Taur si Sagetator? Sa nu te astepti la dragalasenie si Focuri de artificii... Ai de lucru mult ca sa rezisti langa un Sagetator, si mai ales ca sa faci un nativ al acestei zodii jupiteriene sa ramana langa tine! Totul este atat de diferit la voi...50

Ai sa-ti descoperi Sagetatorul plin de energie si de un optimism debordant. Iar Sagetatorul va privi precautiile tale ca pe o dovada de pesimism... Lui ii place sa traiasca viata la maximum, si mai ales sa calatoreasca (tie-ti plac tabieturile, chestiile fixe si bine stabilite, iar ideea de a-ti pune lucrurile intr-o valiza ca sa haladuiesti sapte ani prin Tibet nu-ti surade prea tare...).

Totusi, Sagetatorul este un semn mutabil, adica flexibil, adaptabil. Deci, daca ai sa reusesti sa-i castigi dragostea, va face mai multe compromisuri decat esti tu dispus sa faci, si va incerca sa se schimbe (ceva ce tie iti cam repugna, chiar si ca idee). Numai chestia asta cu calatoriile s-o rezolvati, lui chiar ii place la nebunie sa se plimbe, sa iasa afara, sa faca sport, in timp ce Taurul imobil prefera o masa buna si un film la televizor.

Tu esti mai interesat intr-o relatie de durata, in timp ce Sagetatorului ii e cam frica sa nu-si piarda indragita-i libertate daca se casatoreste sau intra intr-o relatie de lunga durata. El este semnul celibatului : individualitatea si libertatea de miscare sunt hotaratoare pentru un Sagetator. Cu posesivitatea ta, s-ar putea sa se nasca ceva scantei si chiar un incendiu pe tema asta! Nu incerca sa-ti ingradesti Sagetatorul, fiindca asta nu suporta si o sa fuga de nici n-o sa-i vezi urmele!

Ca si cum toate astea nu ar fi fost de ajuns, felul in care fiecare dintre voi se exprima este radical diferit de al celuilalt. Tu te stii rational, de incredere, stabil si insistent. Stii ca nu toate adevarurile trebuiesc neAparat spuse, iar Venus (stapana zodiei tale) te face foarte diplomat, dandu-ti impulsul de a gandi de zece ori inainte de a spune ceva. Sagetatorul este atat de direct si de "ce-i in gusa si-n capusa", incat uneori poate chiar sa raneasca prin aceasta sinceritate dura. Iar tu, fiind cel mai aproape, va trebui sa suporti din plin efectele acestei caracteristici, adica sa te astepti la evaluari precise, calme, dar care taie-n carne vie si n-au pic de diplomatie in ele. Daca-l intrebi de ce-i asa de crud, o sa-ti spuna simplu : "nu tu ai vrut sa-ti raspund??" Totul depinde de cantitatea maxima de comentarii si adevaruri taioase pe care poti sa o suporti tu.