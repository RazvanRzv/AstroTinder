66
Gemeni si Gemeni... stai asa, sa mai numaram o data : voi CaTI sunteti de fapt? Dualitate si dualitate... Fiecare dintre voi are doua fetze, iar doi ori doi...

Asta e o relatie care merge nemaipomenit in primele luni, dupa care amandoi va trebui sa mai depuneti ceva eforturi (destul de serioase!). Dar sa privim cele cateva luni de inceput.

Doi Gemeni la un loc... in fiecare dimineata, lumea va fi altfel. O sa colindati probabil toate localurile si toate casele prietenilor, o sa va intelegeti unul pe altul intuitiv, doua vanturi de primavara ce se intalnesc si colinda cerul. Acasa? Ce-i aia? Probabil ca o sa stati asa de putin "acasa" incat o sa si uitati unde tineati furculitele...

Cine a inventat expresia "dragoste la prima vedere" cred ca la doua persoane din aceeasi zodie se gandea! Dar daca dragostea la prima vedere este si dragostea de-o viata... asta este discutabil...

Cam asta te asteapta cu un Geaman. Numai sa va luati NEAPARAT doua telefoane – vorbesc foarte serios, n-am intalnit un singur Geaman care sa nu stea ore-n sir pe telefon cu prietenii, cu cunostintele, cu rudele, cu... toata lumea! Numai ca Geamanul mai si flirteaza mult si este impulsiv, iar asta s-ar putea sa va destabilizeze. Aici incepe munca... o sa trebuiasca sa ia cineva fraiele in mana si sa creeze o baza solida pentru o relatie de lunga durata.

Comunicare? O aveti – si inca din plin! Amandoi sunteti semne pentru care comunicarea este nu doar o necesitate, ci si una din calitatile de baza. N-o sa va plictisiti nici o clipa. Mercur, planeta ce-l intruchipeaza pe Hermes, mesagerul zeilor, da unui Geaman capacitati fantastice in domeniul acesta. Iar Mercur la puterea a doua... o sa fiti mereu in actiune, alergand de la o munca la alta, apoi la restaurant, la prieteni, la un bar de noapte... si nici macar n-o sa obositi, Aerul are nevoie de miscare ca sa existe. Asta pana la un moment dat, totusi...

Sunteti amandoi semne flexibile, adaptabile – poate chiar prea flexibile si adaptabile. Atentie la excese : doi Gemeni la un loc se pot extenua, si stresul va asteapta dupa colt!

Financiar, ori angajati un contabil, ori o sa dati faliment : nici unul dintre voi nu sta prea bine la capitolul organizare. Stiti sa faceti bani, dar stiti MULT mai bine sa-i cheltuiti! Nici nu vreau sa ma gandesc macar cat o sa va vina nota la telefon!

Romantismul si sentimentalismul o sa cam lipseasca, insa, din relatia voastra, asa ca n-ar fi rau sa o luati mai incet. La Gemeni, dragostea isi are radacinile in creier, asa ca inima ramane adesea pe planul doi. Gandeste-te bine la ceea ce vrei de la un suflet "geaman" si daca atractia fantastica pe care o simti poate dura.