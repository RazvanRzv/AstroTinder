Personalitate
 
Semn cardinal, de foc, cu energie yang, Berbecul nu este intamplator primul semn al zodiacului. El deschide drumuri, initiaza proiecte curajoase, este indraznet si nu spune niciodata "nu" unei provocari.
Berbecul vrea sa fie in orice loc in care se intampla ceva si incearca sa ajunga primul. ii place sa actioneze sub impulsul momentului, fara sa se gandeasca prea mult inainte. Are entuziasm si curaj din plin, iar daca isi pune ceva in minte, este de neoprit.
 
Acesti nativi sunt insistenti, directi si sinceri. Evident, uneori pot fi lipsiti de tact si chiar brutali, ranindu-i foarte usor pe cei din jur.
Le place sa inceapa lucruri, dar nu stau prea bine la capitolul finalizare. Odata ce entuziasmul aferent inceputului se consuma, dispare si motivatia de a continua ceea ce au initiat.
 
Pot fi conducatori excelenti (este in natura lor) si de cele mai multe ori curajul si abnegatia lor ii inspira pe ceilalti sa-i urmeze. Au idei foarte bune, uneori geniale, dar nu prea stiu sa coopereze cu cei din jur. Nu au rabdare sa asculte si, astfel, pot pierde din vedere detalii importante ale unei situatii sau probleme.
 
Exista si Berbeci care se manifesta precum niste bulgari uriasi care se rostogolesc, strivind totul pe unde trec. Nu le place sa stea, sa lancezeasca. Ei traiesc pentru actiune.
Iubind provocarile si lupta, se aprind foarte usor si pot deveni  certareti, mai ales cand ideile si actiunile nu le sunt sprijinite.
 
Berbecilor nu le place introspectia si nici nu au timp de asa ceva. Ei se agita continuu, iar mintea lor nu se odihneste niciodata, nici macar cand dorm.
Principiul Berbec este animat de dorinta descoperirii unor taramuri necunoscute, fie ca este vorba despre un teritoriu, o femeie sau piete noi de desfacere. Adora sa fie tot timpul in actiune si nu neaparat pentru scopul in sine, dar mai ales pentru placerea de a parcurge drumul pana la acest scop.
 
Dintre cele trei semne de foc (Berbec, Leu si Sagetator), Berbecul are cea mai multa energie, cea mai puternica forta intuitiva si cea mai intensa vointa de a actiona si de a reusi.