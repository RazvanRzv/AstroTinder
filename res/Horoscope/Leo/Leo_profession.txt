Nimeni nu conduce mai bine ca un Leu si de aceea nativii acestei zodii se vor indrepta cu prioritate spre domenii care le permit sa fie in frunte, sa conduca, sa straluceasca. Pot fi generali si regi, dar pot fi si profesori, inspirandu-i permanent pe studenti/elevi si molipsindu-i de entuziasm. 
Pot sa se ocupe cu succes de arte, stralucind cu puterea Soarelui si avand din plin, carisma si magnetism. Daca este in atentia publicului, Leul este foarte fericit.
Scena a fost inventata parca pentru acesti nativi si vor face cunostinta cu ea intr-un fel sau altul. Se intelege ca pot fi excelenti actori , fiind ajutati si de teatralismul lor impresionant.Se descurca de asemenea de minune, ca oameni de televiziune, artisti, decoratori, designeri, bijutieri.
Au nevoie de profesii care sa le permita sa fie creativi, sa aiba libertate de miscare si posibilitatea de a se exprima nelimitat. Ca subalterni , sunt destul de incomozi.