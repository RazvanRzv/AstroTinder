Niciun munte nu e prea inalt si niciun scop prea greu de atins,  pentru perseverentul si consecventul Capricorn. Guvernat de Saturn, numit si "parintele timpului" sau "marele intelept", Capricornul stie exact cand este momentul potrivit sa actioneze, asteptand atat cat este nevoie, cu o rabdare de neclintit, momentul oportun.
 
Nu se grabeste si nu este adeptul succesului peste noapte. El face pasi mici dar siguri, pentru ca stie mai bine ca oricine ca ceea ce este cladit responsabil, e trainic. Asta nu inseamna ca se multumeste cu putin, ci, dimpotriva, este poate cel mai ambitios semn al zodiacului.
 
Capricornul este simbolul caprei si nu vorbim aici despre orice capra, ci despre cea de mare, care poate rezista si in conditiile cele mai grele. Se adapteaza si rezista cu stoicism tuturor obstacolelor si vicisitudinilor vietii. Are viziune, pastreaza mereu viu in minte piscul inalt spre care se indreapta, iar asta il ajuta sa-si mentina focusul, chiar si in cele mai aspre conditii.
 
Este evident, avand in vedere profilul conturat mai sus, ca nativii acestei zodii isi doresc foarte mult sa fie "cineva" in societate, sa fie respectati si apreciati, dar mai ales sa construiasca ceva durabil, sa lase ceva in urma.
 
Sunt adeptii sistemelor, regulilor, organizarii, motiv pentru care aceasta zodie da si foarte buni politicieni. Le place sa faca parte dintr-o organizatie, sau un sistem, si nu sa functioneze pe cont propriu sau in afara regulilor societatii. De fapt, sunt sustinatorii ferventi ai disciplinei, ordinii, seriozitatii, in orice domeniu de viata.
 
Ei stiu cel mai bine sa-si administreze atat resursele materiale, cat si pe cele sufletestti si emotionale. De fapt, se gandesc foarte bine inainte sa investeasca ceva, orice ar insemna acel ceva. De aceea, par deseori persoane impenetrabile, reci, distante, excesiv calculate.
 
Capricornul nu face nimic la intamplare, ci isi anticipeaza fiecare miscare, cantarind mereu atat avantajele cat si dezavantajele actiunilor lui. Practic, orice face trebuie sa aiba o logica si o finalitate avantajoasa. Altfel, nu merita efortul.