90
Rac si Scorpion? Apa lunatica si cascada-n miez de lume? Da, asta cautai de atata timp si, daca ai ajuns pe pagina asta, probabil ca ai gasit in sfarsit : Scorpionul este una dintre cele mai bune combinatii pentru un Rac.

De ce oare? Pentru ca sunteti amandoi semne de Apa? Si de asta. Dar, si mai mult, pentru ca orice Rac cauta (constient sau nu) la celalalt dominarea si spiritul de conducere. Pentru ca Scorpionul este la fel de gelos ca si tine, poate chiar mai gelos. Pentru ca este patimas pana la Dumnezeu si intelege mai bine decat oricine torentul de sentimente din sufletul tau.

Scorpionul este inarmat cu tot ce este necesar pentru a deschide o carapace de Rac. Energia excesiva pe care o emana, mai ales sexual si financiar, este un tonic binevenit pentru reticenta si rezerva ta. Amandoi sunteti sentimentali, emotivi, va lasati in voia valurilor si nu rareori am auzit spunandu-se ca nu prea rezistati mult impreuna. Dar, cu capacitatea ta de intelegere, cu generozitatea caracteristica si blandetea care caracterizeaza orice nativ Rac, ai sa reusesti sa descoperi un univers fascinant : o Apa care nu numai ca te intelege, dar este si dispusa sa mearga pe drumul tau.

Bineinteles, Scorpionul o sa vrea sa stea la carma si, bineinteles, are si el toanele lui. Dar, cum intuitia te ghideaza in viata, ai sa stii sa-l dezamorsezi exact atat cat trebuie. Mai negociati uneori, si nu uita sa mai lasi de la tine : de data asta chiar ca merita. De ce? Pentru ca Scorpionul acesta se va indragosti de tine de 10 ori mai tare decat te vei indragosti tu de el, si ca el intalnesti doar unul intr-o mie (sau o suta de mii?).

Cateva avertismente : Scorpionul are adesea un eu foarte fragil. Poate sa treaca peste multe, dar nu uita! Este razbunator, asa ca ai grija : un Scorpion care s-a simtit tradat n-o sa stea sa planga si sa se smiorcaie! Problema este ca, desi Scorpionul este dur pe dinafara, pe dinauntru este fragil, vulnerabil si foarte sensibil. Trebuie sa fii foarte atent, ca sa vezi unde este limita : unde incepe sa fie Scorpionul el insusi. Dar, cu intuitia ta... nu-mi fac probleme. Un singur lucru : orice, dar ORICE ai vrea sa spui, gandeste-te de 10 ori inainte de a deschide gura. Fiindca ce le ai tu cu tinerea de minte, dar ce le are Scorpionul!