78
Cand apa intalneste apa... timpul si spatiul dispar, totul se petrece la nivelul emotiilor, iar lumea ramane undeva in urma.

Amandoi sunteti imaginativi, creatori, va traiti viata la un nivel intuitiv si va puteti intelege unul pe celalalt fara cuvinte. Amandoi stiti sa daruiti, si astfel legatura va fi ca un vis frumos, departe de realitatea care-i raneste atat de mult pe acesti Pesti sensibili. Singura problema ar fi una lumeasca: nici unul din voi nu se preocupa prea mult de bani, economii, treburi de-astea prozaice, pentru oamenii de rand. Nici unuia nu-i place sa ia conducerea sau sa ia decizii importante... Cu doi idealisti intr-un camin, va trebui sa gasiti repede un sponsor, altfel coborarea pe Pamant s-ar putea sa fie cam brusca.

Nici unuia nu-i place realitatea, si astfel va veti inchide curand intr-o lume a voastra, dificil de inteles si chiar si mai dificil de patruns. Ar fi bine daca macar unul dintre voi ar avea vreo influenta de Pamant pe undeva prin horoscop, fiindca, in largul marii, fara ancora nu se poate supravietui prea mult timp.

Va plac amandurora aceleasi lucruri, asa ca petrecerea timpului liber impreuna va fi probabil o bucurie reciproca. Creativi, nu va place sa lucrati cu program, iar ritmul lumii in care traim noi, ceilalti, va oboseste prea repede, asa ca probabil o sa stati mai mult pe acasa, acolo unde se poate visa si discuta in liniste.

Nevoia fiecaruia de liniste si armonie este respectata de celalalt, iar momentele de solitudine vor fi benefice si relaxante, nici unul nu-i va reprosa celuilalt ca viseaza prea mult (in sfarsit, cineva care intelege chestia asta cu visatul, draga Peste, un suflet-pereche!).

Un Peste va sti intuitiv ce vrea un alt Peste si, chiar si pe plan sexual, intensitatea va fi spirituala, o adevarata uniune a sufletelor.

Si totusi, nu uitati ca exista o conditie pentru ca aceasta legatura sa poata dura: un dram de realism si de simt practic. Daca reusiti sa adunati impreuna un dram, veti inota impreuna mult timp intr-o calatorie magica.

Asadar, se poate? Fara indoiala ca da, dar nu uitati: din cand in cand, mai faceti o vizita si pe Pamant.
