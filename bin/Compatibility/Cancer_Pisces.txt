98
Rac si Pesti? Da! Merge, si inca foarte bine. Sentimentele sunt la mare pret pentru ambii nativi, Racul si Pestele traiesc intr-o lume unde inima da decrete si le aplica, astfel incat va veti intelege aproape intuitiv unul pe celalalt.

Pestelui ii place sa aiba cineva grija de el, sa fie dadacit, dascalit, cocolosit si tot asa. Tie cam asta-ti place sa faci cuiva. Asa ca va completati unul pe altul in cel mai fericit mod cu putinta. Data fiind natura Pestilor, de a intelege mult peste ceea ce este rostit, fiindca el citeste si gesturile, si inima (este zodia cea mai inclinata spre activitati paranormale dar si anormale), vei gasi in acest nativ o intelegere si chiar o aprobare deplina a sentimentelor tale. Fiind el insusi un nativ cu sentimente puternice, va sti sa le priceapa, dar si sa le stabilizeze pe ale tale.

Amandoi aveti momentele voastre "ciudate", in care fie trebuie sa fiti singuri, fie sunteti intr-o pasa proasta fara motive aparente, asa ca, daca vei fi destul de intelegator cu Pestele, vei descoperi ca el iti poate accepta multe dintre toanele tale vestite de Rac capricios. Amandurora va place mai mult acasa decat in oras si aveti un spirit de sacrificiu care probabil o sa va atraga multi prieteni.

Financiar, va trebui sa cam preiei controlul si sa pui tu bani deoparte : Pestele traieste foarte mult in prezent, si nici nu se sinchiseste de bani, nici nu stie sa-i administreze. Desi se spune ca este un nativ norocos la bani, aproape orice Peste stie sa faca ceva-cumva si sa se descotoroseasca repejor de ei : da, ai ghicit, este cheltuitor. Dar nu numai atat.

Banii nu sunt o motivatie suficienta pentru un Peste, el fie munceste pentru glorie, pentru arta, eternitate, nemurirea sufletului, fie pentru a face bine semenilor sai, lumii, universului, sau pentru alte motive din astea, mai mult sau mai putin aiurite. Stie sa faca bani daca este necesar, dar nu-i place, si oricat ai incerca n-ai sa-l convingi ca un lucru atat de lumesc CHIAR merita efortul. Pestelui pur si simplu nu-i pasa de bani pe lumea asta : se poate multumi cu foarte putin, ca oricum el traieste prea putin in concret. Asa ca, fie ca esti femeia, fie ca esti barbatul din aceasta relatie, va trebui sa preiei controlul, fiindca tu stii mai bine ca dragostea trece si prin stomac, si stii sa pui bani deoparte. Ca sa nu mai vorbim de traditionalul noroc la bani al Racilor.

Daca nu la bani, atunci la ce se pricepe Pestele tau? La inteles si usurat suferintele altora. Din punctul acesta de vedere, nu doar tu vei beneficia de darul sau, ci si toti cei din preajma. Aici, ce-i drept, lucrurile pot deveni cam... alunecoase. Fiindca multi Pesti duc cam prea departe acest concept al "sacrificiului de sine" si, desi nimeni nu prea il crede, nativul Peste vorbeste foarte serios cand spune ca s-a culcat si cu fata de la paine "fiindca ma iubea si mi-era mila". Desigur, nu toti Pestii sunt astfel. Dar tendinta exista, fiindca pentru ei mila este mai importanta decat morala, prefera sa faca un bine decat sa faca dreptate. Iar cu gelozia ta proverbiala (multe se spun despre Raci, nu?), o sa te cam torturezi uneori. Partea buna este ca Pestele poate fi destul de usor dominat (chiar vrea acest lucru) si intelege foarte bine suferinta ta, asa ca daca-i explici ca te doare cand el face un lucru din prea multa mila, si daca apelezi la sentimentele sale (nu la simtul moral, ca nu prea-l are, pentru el este doar o conventie de agatat in cui), o sa te inteleaga si va fi fericit sa faca ce-i spui tu. Oricum, Rac gelos, nu uita ca Pestele acesta nu te va rani niciodata din razbunare (nu stie ce-i aia) sau din rautate, este prea sensibil el insusi si intelege prea bine sensibilitatea altuia. Daca te va rani, o va face probabil fara s-o vrea.