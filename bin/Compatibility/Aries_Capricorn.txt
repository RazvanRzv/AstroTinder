50
Berbec-Capricorn. Foc si Pamant. Numai cu multe compromisuri si multa rabdare o sa puteti rezista impreuna.

Punctele voastre de vedere si modurile de viata sunt diferite ca de la cer la pamant. Tu nu poti rezista prea mult timp intr-un mediu structurat, fie el o relatie sau o slujba. Semn de Foc autentic, tie iti trebuie teritorii de explorat si mereu te aventurezi pe acolo pe unde muritorul de rand nici nu indrazneste sa priveasca, fiindca esenta semnului tau este forta primara a vietii. Capricornul, pe de alta parte, este un semn practic, prevazator si caruia ii plac siguranta si structurile bine organizate, ample. Pune un mare accent pe reputatie si pozitie sociala, adesea isi asuma responsabilitati foarte mari si de obicei reuseste sa isi creeze un nume. in timp ce tu plutesti in atmosfera plina de scantei a ideilor, Capricornul de langa tine este prudent, se uita de sapte ori pe unde calca, are probabil o slujba buna si picioarele cat se poate de bine proptite pe Pamant. Berbecul, optimist etern, cauta mereu luminita de la capatul tunelului, in timp ce Capricornul filosofeaza pe tema drobului de sare, face liste cu pericole posibile si crede ca tunelul duce intr-o fundatura. Si totusi, in masura in care puteti sa faceti fiecare un compromis si sa oferiti ce aveti mai bun – tu, spiritul de aventura, iar Capricornul, talentul de organizare – puteti realiza multe impreuna.

Ce se intampla cand Focul ajunge in acelasi pat cu Pamantul? il arde, desigur, repede si pasional, asa cum stie el mai bine. in fond, Pamantul este modelabil prin Foc, dar nu uita ca asta cere rabdare (poate daca silabisesc rab-da-re ai sa mai citesti o data cuvantul, fiindca este foarte important!) si mult timp. Acorda-i putin timp Capricornului, fiindca nu numai ca este un semn mai lent (Pamantul e o chestie mai greu de miscat de felul lui, mai imobil), dar este si foarte atasat de munca lui si adesea ii va trebui ceva mai mult timp ca sa se deconecteze de problemele de la serviciu si sa intre pe lungimea ta de unda. O data ce ai reusit insa sa-ti de-conectezi Capricornul iubit, vei descoperi ca eforturile tale sunt rasplatite din plin: ca orice Pamant, este senzual si tandru. Capricornul este o zodie de oameni mai rezervati, asa ca – din nou, cuvantul magic – rabdare, fiindca se deschide greu in fatza altora.

Acum, ca ne-am lamurit ce sacrificii trebuie sa faci ca sa tii un Capricorn langa tine, sa trecem la problema ce te roade : sefia. Daca relatia ar fi sa fie condusa de Capricorn, viata ar fi calma si linistita. Daca ar fi sa fii tu la carma, viata ar fi numai scantei, actiune si aventura, dar un pic cam dezordonata (aici ai putea profita de spiritul ordonat al Capricornului!). Daca ar fi sa fie ca el, te-ai plictisi pana la urma de atata imobilitate; daca ar fi sa fie ca tine, ai sa-ti epuizezi si mai ales ai sa-ti terorizezi destul de repede Capricornul, care se si sperie cand vede atata energie la un loc!

impreuna? Cu compromisuri si bunavointa, cu intelegere si – da, ai ghicit! – rabdare. Multa rabdare. Calea de mijloc poate fi si ea destul de incitanta. Echilibrul nu se regaseste numai in nemiscare : cu putina bunavointa, ai sa descoperi ca si actiunea poate fi echilibrata.