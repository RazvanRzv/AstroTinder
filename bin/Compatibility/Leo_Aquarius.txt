62
Leu si Varsator. Ori e prea bine, ori e prea rau...

Atractia fizica dintre voi este fantastica. Probabil ca a fost dragoste la prima vedere... Dar tendinta Varsatorului spre critica si analiza o sa-ti raneasca eul. E adesea distant si pare ca nu ar avea sentimente, fiindca traieste in Aer, iar unui Leu de treaba asta-i cam miroase a respingere!

Varsatorul este neconventional, dragostea si relatiile le priveste altfel decat tine, parca nu se implica asa de mult. Parca prea e mereu altundeva decat acolo, la picioarele tronului pe care sta Leul. Devine nerabdator si iritat cand vede ca Leul este atat de dramatic, si nu accepta prea adesea sa te puna in centrul universului sau. Fiindca el exploreaza mereu, asa ca universul e o chestie relativa... in plus, este prea independent ca sa fie un supus cuminte, si adesea aici se termina totul. Pentru ca Leul simte nevoia sa domine (pe buna dreptate, de-aia e Rege!) si, desi Varsatorul intuieste ca asa ar trebui sa fie, nu-i prea place sa admita in mod fatis acest lucru.

Sunt si parti bune, insa, iar daca intr-adevar vrei sa faci relatia sa mearga, concentreaza-te asupra lor : Varsatorul va fi exact audienta de care aveai nevoie, acel ascultator avid, admirator infocat al ideilor tale. Numai ca n-o sa se abtina si tot o sa mai bage si cate o idee de a sa in conversatie, sau o sa te intrerupa mai des decat e voie la curtea regala... Nu uita ca, desi pare intotdeauna detasat si distant, nu este asa : pur si simplu traieste altfel pasiunea. Nu este la fel de ostentativ in dragoste ca tine, dar asta nu inseamna ca nu iubeste. insa leului ii place sa se stie iubit, sa i se spuna ca este cel mai bun, cel mai frumos si mai destept (cel mai adesea asa si este).

Varsatorul este foarte individualist si prea independent pentru tine. El este facut sa schimbe lumea, iar astia nu-s oameni pe care sa-i tii acasa. Adesea, o sa-ti spuna ca esti prea conservator sau ca nu faci destul. Poate ca te va respecta, dar nu atat cat ai tu nevoie... Varsatorul vrea in primul rand un prieten pe lumea asta, iar tu vrei iubirea adevarata, pura si stralucitoare. El se ghideaza dupa ce-i spune mintea, tu dupa ce-ti spune inima ta generoasa..