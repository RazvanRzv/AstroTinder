70
Berbec-Rac. Foc si Apa. Racul este atat de diferit de tine, incat intreaga relatie depinde de tine, de atitudinea ta si de cat poti tu sa suporti.

El este foarte atasat de familie si isi doreste foarte mult un camin. Tu simti nevoia sa cuceresti lumea, sa risti, sa incepi proiecte noi, sa vezi o perspectiva mai larga. Racul tanjeste dupa stabilitate si e terorizat de spiritul tau atat de aventuros : il sperii de-a dreptul! Cand o sa incerci sa-i explici ca vrei sa faci ceva maret, pentru omenire, pentru bani sau pentru prieteni, o sa te intrebe scurt de ce nu poti sa ai si tu o slujba normala, ca toata lumea, sa fii subordonatul cuiva. Fiindca un Berbec, chiar si atunci cand este angajat intr-o firma, tot mai cloceste in secret planuri de independenta : voi sunteti intreprinzatorii lumii. Probabil ca ai sa incerci tot ce se poate pentru a-ti implini acest scop, ca si cum ai evada dintr-o inchisoare. Si racul o sa te intrebe de ce nu stai mai mult pe acasa! Tupeu, nu? El nu are ambitia ta nemasurata, asa ca o sa accepte explicatiile Berbecului, dar tot n-o sa inteleaga niciodata cum poate munca sa fie mai importanta decat caminul.

Daca ai sa reusesti sa treci peste asta si peste capriciile Racului (e o zodie foarte capricioasa si schimbatoare, atat barbatii cat si femeile), Racul o sa-ti ofere o viata de familie ca-n povesti, fiindca el isi gaseste implinirea acasa.

Sexual, diferentele dintre voi doi or sa fie de-a dreptul evidente. Racul vrea romantism, sentimente, mangaieri indelungi, soapte tandre, iar tu pur si simplu nu ai timp de asa ceva : pasiune inflacarata, asta stii tu, dar asta cam sperie un Rac. Berbecul nu prea e sentimental, iar adesea Racul se va simti dezamagit si numai cu un efort foarte mare ai sa reusesti sa-ti satisfaci crustaceul iubit. A, daca reusesti sa-i scrii o poezie, sau ceva in genul asta, te-ai rezolvat pentru ceva mai mult timp, fiindca nu uita niciodata, mai ales cand cineva i-a facut un bine sau i-a daruit ceva.

Berbecului ii cam place sa flirteze din cand in cand si, din pacate, Racul nu uita nici asta. Este foarte emotiv si, cum am mai spus, capricios. Adesea, aceste capricii or sa te enerveze la culme fiindca, exact cand te astepti mai putin, Racul se inchide in carapacea sa. Ca sa-l scoti de acolo trebuie rabdare multa, iar rezervele de rabdare ale Berbecului sunt limitate.