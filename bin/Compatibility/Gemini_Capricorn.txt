66
Gemeni si Capricorn : Aer si Pamant. Nu prea se amesteca acestea doua...

Capricornului ii place sa munceasca, e ambitios si stie exact ce vrea. Asa ca fii atent, nu se omoara prea mult dupa stilul tau schimbator prin excelenta...

Vestea buna este ca un Capricorn este destul de cu picioarele pe Pamant si destul de intelectual incat sa-ti atraga atentia. Un alt avantaj este ca nativul acestei zodii pare a intineri pe masura ce trece timpul. Dar Capricornul are foarte multa energie "cardinala", este sub semnul lui Saturn (o planeta care ne da lectii in viata) si este adesea pesimist, asteptandu-se ca iubirea sa nu-i fie impartasita : a fost de atatea ori inselat in relatii sentimentale, incat sufla si-n iaurt.

Capricornul are un umor de invidiat. Problema este ca nativul acestei zodii este in acelasi timp si teribil de serios. Mai ales in dragoste. Precaut si serios. Nu m-ar mira ca un alt Geaman sa-i fi frant inima! Aveti voi darul asta, de a iubi Pamantul cu pasiune, pentru un timp, pentru ca apoi sa-l parasiti si sa va indreptati spre sfere mai inalte.

Capricornul stie sa faca bani, dar este si atasat de ei! Pentru el, banii sunt o modalitate de a urca pe scara sociala, caci ce isi doreste orice Capra mai mult decat orice : o masina buna, un statut social important, o functie de raspundere. Pentru altii poate parea snobism, dar pentru Capricorn este ceva foarte important.

Alaturi de un Geaman, care vrea sa descopere lumea si sa se trezeasca zilnic intr-un peisaj nou, relatia va avea destule puncte dificile. Capricornul este conservator, iar tu esti liberalismul intruchipat (libertinismul, zic unii). Capricornul este egocentric, desi o arata prea putin la nivel sentimental, tu esti o zodie a nerabdarii si n-ai timp de prostii de astea, gen "hai sa devenim cineva in viata".

Daca nu ai sa te stapanesti, te va considera usuratic sau superficial. Daca nu vei avea rabdare sa-l asculti, te va considera prea rece si lipsit de sentimente. Numai o dragoste staruitoare poate inmuia acest Pamant incapatanat. Esti in stare de staruinta si rabdare?

Capricornului nu-i place asa de mult sa iasa in lume, iar tu traiesti pentru a face vizite, a vorbi la telefon si a iesi in oras. La un moment dat, este posibil sa va indepartati unul de altul. ii place si lui sa faca vizite, dar numai daca este vorba de ceva sau cineva care l-ar ajuta sa ajunga un pic mai sus pe scara sociala. Iar cand o sa vada cat esti tu de "populist", ai sa vezi cat de inflexibil poate fi un Capricorn!