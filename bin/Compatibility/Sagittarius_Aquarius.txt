94
Sagetator si Varsator: o combinatie de zile mari!

Sagetatorul este preocupat de libertatea sa personala si de aventura permanenta a vietii; Varsatorul este preocupat de mai-binele omenirii si de libertatea fiintei umane in general. Daca cei doi se intalnesc pe aceste pozitii, planeta si specia umana vor avea viitorul asigurat, caci dragostea ii va inflacara pe amandoi in asa mod, incat putine minti vor trai ca ei clipe de clar-viziune si profetism intelectual.

Atractia erotica ii va stimula mental inainte de toate, iar marile cauze umane sau viitorul omenirii la scara planetara vor constitui combustibilul major al relatiei lor. De aceea, a vorbi despre relatia dintre Sagetator si Varsator este ca si cum ai vrea sa lecturezi o enciclopedie a istoriei evolutiei lumii - ca sa fie completa, trebuie sa amintesti si despre extraterestri.

Provocatori si interesanti, sinceri si deschisi in comunicare, Sagetatorul si Varsatorul formeaza un cuplu dinamic, sociabil, inventiv, de colaborare si complementaritate reciproca.

Fiecare poate sa sprijine evolutia celuilalt. Interesele comune si viziunile similare asupra iubirii le permit sa devina un cuplu durabil, mai ales daca exista un scop creator. Acesta va fi "busola care le arata Nordul", conferindu-le o relatie bazata pe o linistitoare libertate.