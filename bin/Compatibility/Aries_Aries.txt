58
Berbec si Berbec, cand Focurile se-ntalnesc... Energia izbucneste in valuri si entuziasmul le invadeaza lumea. Numai ca uneori energiile astea foarte puternice se mai si ciocnesc.

Berbecii au pareri foarte bine inradacinate si sunt incapatanati. Rolul vostru in zodiac este sa fiti forta vitala, energia. "Eu" e cam cel mai important si mai folosit cuvant din vocabularul unui Berbec. Asa ca aceasta combinatie, intre doi Berbeci, ar putea deveni una dintre chestiile alea picante – mai pe romaneste, dragoste cu nabadai. Daca veti reusi sa treceti fiecare dincolo de incapatanarea lui "eu trebuie sa am dreptate" si sa mai domoliti luptele pentru putere, care vor aparea in mod inevitabil, se intrevede o relatie foarte frumoasa, plina de imaginatie, energie si activitate. Daca n-o sa va luati la intrecere pentru fiecare fleac si o sa invatati, fiecare, sa respectati punctul celuilalt de vedere (si dorinta celuilalt de a fi si el sef), si daca veti reusi sa va indreptati energia spre exterior, spre ceilalti, aveti toate sansele unei relatii cu o gramada de focuri de artificii. Nici un vis nu va fi prea indraznet, nici o aventura prea curajoasa, nici un proiect prea fantezist. impreuna puteti realiza atat de multe! Cu conditia sa stabiliti clar durata mandatului la putere al fiecaruia.

Si, dat fiind ca Berbecul este si semnul intreprinzatorului, care porneste la drum asumandu-si toate riscurile, nu m-ar mira sa incepeti o afacere impreuna. Sa nu spuneti ca nu v-am avertizat insa : Berbecul nu prea-i amator de sfaturi, asa ca asta s-ar putea sa fie un punct de frictiune. invatati sa ascultati punctul de vedere al celuilalt. Unele sfaturi chiar merita urmate, si pentru fiecare proverb ("sfaturile sunt facute pentru a nu fi urmate"), exista unul care sa-l contrazica. O data ce ati rezolvat problema asta, va puteti indrepta spre marea aventura impreuna.

Nici unul dintre voi nu este prea practic, asa ca sper sa aveti ceva planete de Pamant puse la locul potrivit, fiindca altfel riscati sa va avantati prea tare, uitand de treburile casnice.

Sexual, cu atata imaginatie si energie si dintr-o parte si din cealalta, o sa iasa probabil "9 saptamani si jumatate", partea a doua... Berbecului ii trebuie o viata sexuala activa, asa ca din punctul acesta de vedere, nici o problema.

Impulsivi, impetuosi si nerabdatori cum sunteti amandoi, n-ar fi rau sa mai si incetiniti cateodata, caci ritmurile prea rapide epuizeaza repede. O sa va certati probabil mult si aprig – si o sa va impacati pasional de fiecare data. Este o combinatie de cinci stele, asa ca merita incercat. in fond, partenerul tau are aceleasi calitati ca si tine!