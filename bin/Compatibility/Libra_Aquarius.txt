90
Balanta si Varsator, Aer si iar Aer... O dragoste ca-n ceruri, numai sa gasiti si pe cineva care sa va faca mancare si curatenie.

Nu e chiar lipsita de probleme, dar este o relatie care poate dura mult si bine. Sunteti amandoi buni ascultatori si comunicati foarte bine cu cei din jur. Cu singura diferenta ca Balanta merge pe principiul ca fiecare trebuie si sa dea si sa primeasca, iar Varsatorul o cam ia razna cu idei trasnite, concepte si discutii la nivel abstract. Asculta-ti Varsatorul, deci, si nu uita ca nu prea-l poti schimba : e ca si cum ai vrea sa modelezi un cocolos de Aer. Oricum, amandurora va place sa vorbiti, asa ca o sa aveti o relatie excelenta de prietenie. Iar, cum si Varsatorul si tu cautati mai intai un prieten perfect si abia apoi o verigheta, de aici poate incepe totul.

Singura mica problema cu un Varsator este ca iubeste prea mult libertatea, iar tu prea vrei sa-i pui pirostriile repede. Lasa-i timp si spatiu sa se desfasoare, nu-l lua tare si acorda-i libertatea de care are nevoie. Este un semn foarte cerebral, rebelul zodiacului, mereu in cautarea unei cauze careia sa i se dedice.

Nu le aveti, nici tu nici el, cu detaliile sau cu treburile prin casa. Cuvantul "casnic" va face pe amandoi sa strambati din nas. Si nici nu prea sunteti strangatori, economi, asa ca finantele s-ar putea sa devina o problema. Daca tu, ca Balanta, ai putea sa te mai abtii de la cheltuieli, poate reusesti sa-ti convingi si Varsatorul...

Pentru tine este important sa ai in persoana iubita un prieten de nadejde, iar cu Varsatorul ti-ai gasit perechea, fiindca nu doar ca e de acord, ci chiar cauta acelasi lucru intr-o relatie. Sexual, Varsatorul isi arata cel mai mult fata de "experimentator", mereu cu idei noi, mereu pe muchia dintre dragoste si joaca. Poate ca ai sa fii putin uimit la inceput, dar nu uita ca este inventatorul zodiacului : daca nu e ceva de descoperit, vreo noutate, acolo, se plictiseste repede.

in concluzie : o relatie frumoasa, dar care are nevoie de o doza destul de mare de realism si pragmatism, mai ales la nivel financiar, ca sa supravietuiasca.