94
Scorpion si Capricorn: Apa si Pamant. O relatie de lunga durata, cu impliniri si pasiune.

Defectele Scorpionului, gelozia si posesivitatea, sunt considerate calitati de catre Capricorn, care este adesea nesigur pe el si introvertit. Pentru el, aceste defecte demonstreaza ca iubirea exista si il fac sa se simta in siguranta (un sentiment foarte apreciat de o zodie de Pamant). Pe de alta parte, realismul sau te va face sa te simti sigur pe tine: Pamantul este singurul care poate opri sau domoli Apa (emotiile), iar aceasta, la randu-i, se impregneaza in sol ori de cate ori poate.

Capricornul este recunoscut ca fiind un nativ muncitor, pasionat de cariera si dornic sa se vada pe undeva prin varful scarii sociale. Aici, scopurile voastre se impletesc, fiindca si tu esti ambitios, ai mereu nevoie sa te dedici cu trup si suflet unei activitati. Astfel incat Capricornul va gasi in tine sprijinul de care are nevoie, si va mai gasi si intelegerea si rabdarea fara de care nimeni nu poate parcurge intortocheatele carari ale sufletului unui Scorpion. intr-adevar, Capricornul este un nativ care merge mult pe ocolite si ajunge destul de greu la o relatie serioasa, dar este foarte fidel odata ce s-a implicat afectiv. Faptul ca este atat de "cu picioarele pe pamant" iti va da siguranta zilei de maine. Este si un nativ stabil, caruia nu-i fug ochii: daca intarzie, e sigur la birou. Poate chiar prea des. Aici, farmecul tau aparte poate sa-l ajute sa se mai relaxeze, pentru ca, daca exista un domeniu in care Capricornul exagereaza, acela e munca.

Una din calitatile care-l fac atat de potrivit pentru tine este umorul sau ciudat, adesea autoironic. Capricornul e zodia guvernata de Saturn (planeta care ne da lectii in viata), deci este prin definitie un nativ mai serios. Dar intelege umorul mai bine decat ai crede, si adesea iti va intoarce replicile sau poantele sarcastice, de te va lasa cu gura cascata.

Aveti amandoi talent pentru negocieri, asa ca veti comunica foarte bine in problemele de zi cu zi, iar intuitia ta (data de elementul Apa) il va ajuta mult pe acest nativ, exact acolo unde are nevoie: in cariera.

Sexul. Semnele de Apa si de Pamant se inteleg bine in pat, pentru ca se contopesc. Senzualitatea inerenta Pamantului, talentul de a mangaia cu gratie si delicatete se imbina cu imaginatia si pasiunea arzatoare a Scorpionului. E adevarat, Capricornul nu va putea sa inteleaga niciodata in intregime ce se intampla in oceanul de emotii si sentimente unde tu te descurci fara probleme, dar va fi atat de extaziat in fata a ceea ce va intelege din sufletul tau, incat merita tot efortul.

Asadar, o combinatie foarte fericita, in care cu putin tact o sa ai tot ce-ti doresti, inclusiv conducerea (sau fraiele). Nu uita ca, precum orice animal cu coarne, capricornul este incapatanat, asa ca nu insista cand i se nazare lui vreo chestie. Oricum, talentul tau de negociator te va salva din orice situatie, asa ca foloseste-ti rabdarea. Cu acest nativ, o sa ai nevoie de cam toate resursele, cel putin pana ajungi sub "masca sociala" pe care o afiseaza.