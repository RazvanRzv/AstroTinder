50
Fecioara si Sagetator? Greierele si furnica, la fix! Problema filozofica e daca aceste doua creaturi, fiecare nobila in felul ei (aviz furnicilor-Fecioare : nu-i usor sa faci toata ziua filozofie!), se pot intelege – si cat timp...

Foarte pe scurt? Ai de platit intretinerea pe trei luni in urma, dar cu banii respectivi ai putea sa mergi la mare. Grea alegere... Fecioara plateste intretinerea, Sagetatorul pleaca la mare.

Mai bine stai singura, Fecioara! Nu degeaba-i spune Sagetatorului semnul burlacilor (si al burlacitelor)! Nu zic nu, cu unele planete puse taman bine prin colturile esentiale, ati putea sa va intelegeti. Un timp. Cu toate planetele puse strategic in toate colturile esentiale, s-ar putea sa rezistati mai mult. Dar, pana la urma, nici unul n-o sa se simta prea bine, parca tot lipseste ceva. Tu esti Pamant, Sagetatorul este Foc. Sigur, din combinatia asta ies cele mai frumoase vase de lut, dar la foc mic si-n timp. Iar Sagetatorul este prea grabit sa cunoasca si sa afle si sa cucereasca si sa se miste mereu de colo-colo, si nici nu are timp sa modeleze un lut atat de aparte precum esti tu. Fiindca, sa fim sinceri, Fecioara este o persoana rezervata, mai timida si mai introvertita. Fix pe dos e Sagetatorul, filozoful filozofilor n-are timp de explorat sentimente, iar fidelitatea e doar un concept moral oarecare si morala e discutabila, fiindca oamenii au creat-o – si tot asa, n-ajungeti nicaieri. Probabil ca ati fost atrasi unul de altul fiindca tare va mai place sa vorbiti despre cate-n luna si-n stele. Numai ca, pentru Sagetator, de mul

Principiul Sagetatorului este libertatea, iar al tau este stabilitatea. Cumva, chestiile astea doua nu prea se potrivesc una cu alta pe termen lung. DACA ai sa stii sa-i oferi Sagetatorului o colivie ceva mai mare – cam cat un oras mediu – in care sa se poata desfasura, si daca ai sa fii in stare sa-i accepti nevoia de a se fatai mereu de colo-colo (ii place sa calatoreasca) si de a intalni mereu oameni noi, de a descoperi mereu ceva (numai ca descoperitorii astia nu prea stau pe-acasa), sigur ca o sa mearga. Dar Fecioara nu poate trai intr-un asemenea mediu, care o dezechilibreaza pana la urma. Bineinteles ca pana si ideea de "relatie stabila", "pe termen lung", ii da greierelui fiori pe sira spinarii, asa ca ademenirea n-o sa fie usoara. Dar merita? Cat de mult merita sa te schimbi pentru celalalt si pana unde merg compromisurile? Ma rog, un sfat rautacios : nu spune nimanui (mai ales in prezenta Sagetatorului) ca "sunteti impreuna", mai bine incearca ceva de genul "mda, ne vedem, asa, din cand in cand". Asta se numeste libertate pentru un Sagetator : daca aude de stabilitate, o ia la goana.