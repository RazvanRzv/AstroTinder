54
Rac si Sagetator. Punct. Adica : nici sa nu te gandesti! Nu numai ca e un Foc plimbaret, dar mai este si semnul care aduce cei mai multi celibatari (semnul filosofilor), iar personalitatea ta sensibila, emotiva si intuitiva nu-l poate tine locului.

Orice ai face, nu reusesti sa-l prinzi, sa-l faci sa stea locului. Parca e mereu pe cale sa plece iarasi, sa descopere iar ceva care sa-l faca sa paraseasca acel "acasa" atat de drag tie. Pe deasupra, Sagetatorul este un semn al flirtului prin excelenta, iar cu gelozia ta innascuta... nu te vad deloc bine langa un astfel de nativ.

Desigur, este stralucitor, plin de verva, fascinant. Desigur, Focul atrage Apa. Dar nici unul nu poate rezista prea mult langa celalalt fara sa se epuizeze : Focul se stinge, iar Apa se evapora. El este un temerar, tu ai nevoie de siguranta si stabilitate, pe care nu ti le poate oferi. Aventura? Da, in cantitati incomensurabile. Pasiune de-o noapte? Daaaa, si-nca cum! Dar o relatie de lunga durata, dragoste linistita, adanca, durabila, care sa reziste in timp? Nu. Tu traiesti pentru viitor, vrei un camin si o familie, te gandesti la economii si la ziua de maine. Sagetatorul traieste aici si acum. Foarte repede, se va plictisi si va cauta noi orizonturi, iar tu ai sa te retragi si mai adanc in carapace.

Gandeste-te bine inainte sa sari in aceasta prapastie, fiindca un Sagetator poate cuceri usor inimi, dar la fel de usor le paraseste, pentru a descoperi iar ceva nou, ceva mai interesant. Dorintele si telurile voastre difera atat de mult, incat, in afara – probabil – de aspectul fizic, nu vad ce v-ar putea tine unul langa altul mai mult de cateva zile. A, da, ii place sa filosofeze, sa discute, este stralucitor la chestii de-astea, si isi pune cele mai grele intrebari. Nativul acestui semn este destinat sa puna intrebarile de care are lumea nevoie, asa cum Varsatorul este destinat sa dea raspunsurile, iar Racul sa asigure protectia. Sagetatorul este intelectual prin esenta, ceea ce inseamna ca sentimentele dupa care te ghidezi tu, pentru el fie nu exista, fie sunt atat de rafinate de intelect, incat te intrebi daca mai sunt sentimente!

Cand ai sa-i spui ca te-a ranit sau te-a jignit sau a fost prea dur, prea direct, si ca pe tine te doare atitudinea asta, singurul raspuns va fi : "A, nu! IARASI???"... Iar din punctul sau de vedere, chestiile astea prea sentimentale sunt cam siropoase : sa fim seriosi, lumea are nevoie de idei ca sa mearga mai departe! Iar orice Rac adevarat va spune ca lumea are nevoie de dragoste ca sa poata merge mai departe... Nici macar nu veniti de pe aceeasi planeta.