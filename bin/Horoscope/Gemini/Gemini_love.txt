 Gemenii, semn al comunicarii, schimburilor, relatiilor, sunt un semn mutabil care adora miscarea. De aceea, nu ne putem astepta la un nativ al acestei zodii sa fie prea statornic ori sa acorde toata atentia unei singure persoane. Nu pentru ca nu vrea, ci pentru ca nu poate. Gaseste multe alte lucruri de interes in jur si ar vrea sa le cuprinda pe toate.
 
Pentru acesti nativi, primeaza ratiunea si mai putin emotiile. Au nevoie sa fie stimulati intelectual, chiar fascinati de persoana de langa ei.
De regula, au multe relatii si, din acest motiv, pot parea superficiali in dragoste. Le place libertatea si adora sa se miste in permanenta, in cautarea de noi zone de interes. Sunt jucausi, spirituali, au simtul umorului si mobilitate verbala. Poate ca nu confera sentimentul de siguranta partenerului dar in mod cert nu exista riscul plictiselii langa un Geaman.
 
Gemenii adora sa flirteze, sa se joace, sa experimenteze noul in permanenta. Sunt partenerii ideali pentru persoanele care-si doresc o viata dinamica, palpitanta, plina de inocenta. insa pot deveni obositori pentru cineva care-si doreste siguranta, calm, certitudine, liniste.
 
Pe aceeasi lungime de unda cu ei se afla celelalte doua semne de aer (Varsatorul si Balanta), care le inteleg perfect nevoia de comunicare si de stimulare mentala. Semenele de foc (Berbecul, Leul, Sagetatorul) rezoneaza de asemenea cu Gemenii.